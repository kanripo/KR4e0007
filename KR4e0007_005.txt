# -*- mode: mandoku-view; -*-
#+TITLE: 鳯池吟稿
#+DATE: 2015-08-25 00:15:59.885599
#+PROPERTY: ID KR4e0007
#+PROPERTY: BASEEDITION WYG    
#+PROPERTY: JUAN 卷五
<pb:KR4e0007_WYG_005-1a>¶
欽定四庫全書¶
　鳳池吟稿巻五　　　　明　汪廣洋　撰¶
　　五言律詩¶
　　　合江亭晚眺¶
二水澄白練一亭延素秋聊為庾公嘯因效子長逰月¶
色瀉尊俎劍光衝斗牛更須舒老眼西北有髙樓¶
　　　月夜¶
黙坐百感集髙城初漏過起行明月底静看落葉多候¶
<pb:KR4e0007_WYG_005-1b>¶
蟲啼砌石涼蛤沸池波懐抱無由寫其如此夜何¶
　　　七夕¶
七夕無盈刻雙星有定期明河徴素色靈鵲待多時簾¶
幙清歌度罘罳結綺埀媺人新月底拜語向蛛絲¶
　　　贈友生¶
幙府求才俊髯參早見招春江懐解纜秋日喜聨鑣白¶
紵辭偏好青雲路正遥十年戎馬内老氣逸天驕¶
與子十年故去鄉千里遥艱難悲晉楚慷慨薄雲霄起¶
<pb:KR4e0007_WYG_005-2a>¶
舞月光出長歌露氣飄秋風玉闗外曾是老班超¶
　　　賦江上停雲送周生省親¶
落日敞朱樓江雲暝不流密依荆樹暗遥帶晉陵秋鳥¶
外生歸思天涯念舊逰亦知親舍近早晚放孤舟¶
　　　寄崔元初¶
晴軒種竹罷好月到忩時坐我長松下歌君流水詩墓¶
田歸野雀疎雨落山葵偶値南來使殷勤寄所思¶
　　　送髙廷琇之揚州¶
<pb:KR4e0007_WYG_005-2b>¶
君家賢伯仲理櫂上揚州一别懸知逺幾時還共逰暮¶
雲生楚樹涼雨過䢴溝後夜遥相憶月髙人倚樓¶
　　　贈李府尹¶
太守承新澤諸公贈好辭近聞初度日正値上官時園¶
棣聨春蕚庭梧長玉枝比來歌二美聊以慰相思¶
　　　送州判劉秩之徐州¶
彭城必争地兵後竟如何庶事煩經畧羣情在撫摩江¶
雲埀暝逺楚樹入秋多感慨臨岐别持觴發嘯歌¶
<pb:KR4e0007_WYG_005-3a>¶
　　　題凝翠軒¶
都㑹稱江左山川勝洛中小軒開静日積翠倚晴空雲¶
卧巢松鶴泉流飲澗虹公餘宜引眺秀色在心胸¶
　　　學静齋為鎮撫易貴賦¶
唯我習静者登君學静齋竹隂籠小徑草色上閑階黙¶
對芳春景漸消逺客懐吟餘清興愜鳴鳥更喈喈¶
　　　交州南樓¶
久負烟霞想多為汗漫逰誰知嶺外客獨上斗南樓碧¶
<pb:KR4e0007_WYG_005-3b>¶
樹蔵蠻邏清歌發蜑舟西山餘爽氣早晚是新秋¶
　　　嶺南新秋¶
繁吹動秋聲天涼海氣清深杯行竹葉髙枕傲桃笙晚¶
樹依微出晴波瀲灧明醉來還自得覺我在蓬瀛¶
　　　嶺南道中¶
過盡梅闗路灘行喜順流潖江元到海横石不容輈嶺¶
樹埀紅果汀沙聚白鷗從來交廣地還是古揚州¶
　　　春日聞鶯¶
<pb:KR4e0007_WYG_005-4a>¶
旭日麗寳樹微風生綺羅竹深涼翠合鶯轉落紅多岑¶
寂懐人處間闗奈爾何嶺南天氣好二月轉清和¶
　　　題方塘¶
輕烟浮野色淺緑動秋渠好鳥時飛至令人心自如浣¶
花紅日浄夢草碧忩虚更有扵中趣閑來學釣魚¶
　　　喜友得除¶
拜命榮何極來旬事絶難中天移列宿西郡得能官露¶
重蘭蕤碧風髙柏子寒思君舊逰地誰與更盤桓¶
<pb:KR4e0007_WYG_005-4b>¶
　　　中秋對雨¶
百年多勝逰得意在中秋月白露華滿天空海氣浮深¶
杯行緑酒短棹發滄州此夜兼風雨令人有所愁¶
　　　訪劉外史題詩見山堂兼美同行諸友¶
(闕二/字)劉外史今代蔡中郎結屋縁溪曲開軒待月光竹¶
圍琴席潤花傍酒船香見說陂南去何時有報章¶
醖藉稽中散才名阮仲容良時不易得有暇即相從溪¶
静魚依藻天涼鶴在松坐開金谷酒酌向寳珠峯¶
<pb:KR4e0007_WYG_005-5a>¶
　　　喜平蘇州兼得家書二首¶
五年煩睿思萬國繫安危訓武修文日擒充戮竇時卿¶
雲埀爛漫彩鳳下葳蕤更喜河南北壺漿待六師¶
京國書來報蘇州事已完慈親膺夀考諸弟喜平安稽¶
首瞻天舞焚香對日觀聖恩何以答銘刻在忠肝¶
　　　看山¶
沿江多好山孤絶勢難扳鷹隼飛騰上雲霞出沒間崖¶
巔摩太古石脚浸蒼頑東下連滄海如渠有幾闗¶
<pb:KR4e0007_WYG_005-5b>¶
　　　夜過落星石¶
今夕興不淺月髙湖水平穩乗白鷂子直到豫章城山¶
酒開孤寂洞簫聞數聲匡廬青未了相近眼偏明¶
　　　過昌邑山¶
解帶臨江渚移舟近薜蘿岸沙留醉卧山鳥答行歌浪¶
静天容濶雲低雨脚多年年事行役此地屢經過¶
　　　青山¶
獨立眺空明夜涼河漢横林疎容月色溪静納泉聲興¶
<pb:KR4e0007_WYG_005-6a>¶
到詩堪詠愁寛酒易傾徘徊山露下雲水有餘情¶
　　　再過西省¶
雲集欵芳渚星言送去軺敢煩君命重不憚宦途遥故¶
邑将期到西山復見招簿書如易就當别在明朝¶
　　　白髪¶
聖朝頻見取報效近如何名厠清時列憂深白髪多江¶
淮移省檄鄒魯尚絃歌自愧才疎淺那能遂撫摩¶
　　　長夏¶
<pb:KR4e0007_WYG_005-6b>¶
涼挹溪山爽翬飛省署新鶯聲清過耳草色緑愁人濁¶
酒傳杯重烏絲界紙勻吾儒公事畢聊復暫怡神¶
　　　得杭州從侄璧書¶
自我離鄉井于今十六年汝親罹喪亂諸叔困顛連痛¶
哭春江樹将書暮雨前幾時㩦汝輩歸種水西田¶
　　　風雪大作子敬寘酒喜朱伯徽尋魯志敏囘¶
天寒棲鳥定野濶暮雲多奈可山城寂其如風雪何感¶
時将白髪處世尚彤戈賴有王都督徐徐動雅歌¶
<pb:KR4e0007_WYG_005-7a>¶
凍雪迷山屐寒風襲毳袍干戈猶未弭吾輩豈辭勞大¶
字傳飛檄深杯送濁醪老懐殊自喜早晚問包茅¶
　　　題𤣥同子巻贈考功葛元徳¶
吾愛𤣥同子鬚眉氷雪清一言辭職去九轉煉丹成句¶
曲陶𢎞景涔陽竇子明相望隔千里松鶴倍増榮¶
　　　憶建業¶
江城秋宴日公館雨來時縱得陶潛酒難澆宋玉悲浦¶
雲寒易濕汀草暝先知何以長干道悠悠我所思¶
<pb:KR4e0007_WYG_005-7b>¶
　　　得風¶
拜命趨歸日沿流喜順風雨帆皆得意直下大江東神¶
物潛幽宅靈妃敞閟宫嘯歌横短槊歴覽氣何雄¶
　　　馬當山¶
江畔山無數馬當青出羣坡陀搘急水盤礴抗浮雲怪¶
木懸春雨幽花麗夕曛緬思開闢際光岳肇初分¶
　　　京口¶
江水白如練楚山青可人晴光生北固暮雨隔西津雲¶
<pb:KR4e0007_WYG_005-8a>¶
霧帆檣合金銀殿閣新眷兹天塹險直與海為隣¶
　　　揚州¶
憶昔曾逰地于今有幾家濕雲纒戍鼓髙栁聚城鴉𤣥¶
鶴去無跡緑蕪愁更賖盈盈江上月何處照瓊花¶
　　　淮安¶
薄宦逰齊魯去鄉知幾千東流淮水急直下楚城連濁¶
浪横衝海斜陽半在船我為官府繫長是涉風烟¶
　　　洪澤屯¶
<pb:KR4e0007_WYG_005-8b>¶
兵農古為一耕戰兩無妨重在人經理終期國富强服¶
勤遵徃轍較藝得遺方灌溉尤多利雲山白水長¶
　　　過泗州旴&KR0455;¶
泗水開名郡旴&KR0455;擁大山雲林與城郭都在畫圖間淮¶
楚鍾靈異烟霞恣徃還從來形勝地造化黙相闗¶
　　　神女山(又名玉/環山)¶
神女去云逺名山依舊存珮環空寂寞岩壑閱晨昏雲¶
木深蔵廟淮流直到門無因停桂檝和露挹蘭尊¶
<pb:KR4e0007_WYG_005-9a>¶
　　　浮山¶
禹功疏鑿逺淮泗奠安流秀出岡巒好看來紫翠浮傳¶
聞仙境異軒豁洞門幽松栢蕭森處隂隂長似秋¶
　　　五河縣澮沱漴沙入淮¶
一縣控衝要五河當合流生民逢喪亂治日免需求築¶
地栽蔬短編茅住宅幽叮嚀單父宰慎勿事優悠¶
　　　釣魚臺¶
溜急沙隄險張帆蕩槳過計程知逺近趨事恐蹉跎蘆¶
<pb:KR4e0007_WYG_005-9b>¶
葦千層合河流百折多釣魚臺下客空憶扣舷歌¶
　　　夜分¶
好雨滌煩暑夜分渾是秋沙明疑見雪月上可行舟涼¶
氣侵床榻清風入柁樓浣花村裏客只合住滄州¶
　　　過潁州廢境¶
倡亂伊誰始頻年戰未休風雲隨變態淮水尚安流緑¶
野彌荆棘黄沙慘髑髏移舟暫臨眺掩涕不勝憂¶
　　　寓興¶
<pb:KR4e0007_WYG_005-10a>¶
落日一樽酒壮歌淮蔡間停杯愛雲水解帶對溪山野¶
曠月初出鳥鳴心自閒稍晴湍瀨急百丈費躋攀¶
　　　陳州¶
淮蔡奠平野桑麻翳夕隂土風仍自古城郭尚扵今世¶
亂人家少年饑草澤深適當開創始綏撫在經心¶
　　　離汴京渡口¶
衮衮天河水雄奔際海涯一官辭帝闕六月上星槎平¶
地俄興浪中流忽湧沙瞿塘與巫峽神變不須誇¶
<pb:KR4e0007_WYG_005-10b>¶
　　　黄陵岡(元尚書賈魯/塞河之處)¶
坤寧信足美河決豈為常重在修宸徳方能合彼蒼波¶
濤來洶湧畚鍤謾隄防感嘆秋風客蕭蕭愁白楊¶
　　　曹州¶
河北生靈苦曹州最可哀兵興多在難水溢屢為災蒿¶
草侵城合狐狸上塚來傷心寥落地一顧一徘徊¶
　　　鉅野縣¶
廢邑開新治招來近百家未應供賦役聊可藝桑麻鄰¶
<pb:KR4e0007_WYG_005-11a>¶
里更相弔悲讙覺倍加徐徐訪遺落亦復事生涯¶
　　　望嘉祥山¶
放溜數百里悠然纔見山涼風吹雨過好鳥背人還河¶
水翻銀浪岡巒擁翠鬟不知幽谷底能得幾家閒¶
　　　宿嘉祥縣¶
落日臨兹境蕭條太古初十年逢水溢一縣盡巢居地¶
迥魚龍盛山空草木疎𣺌無涯涘處何以事耕鋤¶
　　　離濟寧汎舟北行¶
<pb:KR4e0007_WYG_005-11b>¶
楊栁娉婷緑荷花旖旎紅魚逰華盖底人在鑑湖中太¶
白拈春酒輕衣受晚風龜蒙與鳬繹只隔片雲東¶
　　　鞍山泊¶
纔入鞍山泊河流徒覺寛晴波來浩浩空翠鬱盤盤鸂¶
鶒眠沙穩芙蕖挹露寒天然開勝境總在畫圖看¶
　　　梁山泊¶
河水滔滔濶梁山奕奕雄洪流連海外巨鎭擁齊東石¶
洞含晴靄楊林進晚風無因躡飛屩髙處望龜蒙¶
<pb:KR4e0007_WYG_005-12a>¶
　　　在省晚涼¶
濕熱愈炎熾端居念逺游雷霆催急雨海岱入清秋素¶
魄雲中出微涼葉底浮汲泉供暝酌掃地坐來幽¶
　　　公餘¶
政劇理常簡公餘宜咏歌移床避階草和月盼庭柯露¶
下縁秋重螢飛向夕多銅池涼可掬蕭爽動蒲荷¶
　　　歴下秋夕¶
掖垣嘉禾秀秋實何其蕃天迥月争彩風涼露漸繁疎¶
<pb:KR4e0007_WYG_005-12b>¶
蛩鳴唧唧驚鵲去翻翻坐久愈岑寂幽懐誰共言¶
　　　秋日濟南聞鶯¶
簾幙捲秋晴間闗聞囀鶯栁邊迷過影花外度新聲簧¶
舌調來穩歌喉汎出清碧雲浮綺榭疑在錦官城¶
　　　漁樵清㑹圖¶
烟溆収歸棹雲山罷采薪相逢岑寂處總是畫圖人野¶
蕨供芳蔌江魚得細鱗瀼西村酒熟此㑹最情真¶
　　　中秋寫懐¶
<pb:KR4e0007_WYG_005-13a>¶
前年合江上去年南浦中沿流愛明月挂席任西風秫¶
酒酌不醉林花看更紅姮娥應笑我今夜客山東¶
　　　濟南喜得家書¶
阿丈憐余甚家書寄八行且云添驥子還可慰蘐堂自¶
念十四載壮逰征戰塲寸心無所昧出處任穹蒼¶
　　　又¶
一心憂國事何事更闗情慈母憐埀老癡兒想學行久¶
違甘㫖奉遥隔四千程感慨秋風裏隂蛩勞夜鳴¶
<pb:KR4e0007_WYG_005-13b>¶
　　　鷗¶
人言海鷗白我愛海鷗閒野水際空濶溪雲帶往還素¶
心終自得機事不相闗鷹隼獨何物鶱騰狐兔間¶
　　　荅張徵士韻¶
斗南曾獨步白下早聞名飄逸晉三謝威儀魯兩生春¶
杯黄秫酒野飯碧芹羮擾擾風塵者誰能得此清¶
　　　贈鄧司計煥¶
層氷出幽壑清見古人心念子久相别知予何獨深偶¶
<pb:KR4e0007_WYG_005-14a>¶
逢齊魯地共醉松栢林細把白駒詠毋為金玉音¶
　　　贈張典簿璿¶
伯樂過冀北人言冀北空固知神駿出不與凡馬同世¶
路驅馳外天閑十二中從來明聖日駕馭必英雄¶
　　　宿宣城山家¶
委曲疑無路幽深别有天偶披青嶂入得與白雲眠樹¶
密巢歸鳥溪迴響暗泉草堂終夜寂髙枕聽鳴絃¶
　　　過㤗山¶
<pb:KR4e0007_WYG_005-14b>¶
絶頂望神州淋漓紫翠浮天低衆山小星拱一峯秋雲¶
氣成龍虎嵐光蕩斗牛北恒與西華引領日東頭¶
　　　雲亭山¶
飄飄學仙子遺跡閟空青欲往尋芝草因之采茯苓數¶
松晴雪在孤嶂暮雲停應是蛟龍語山靈夜出聽¶
　　　大汶口¶
傳云大汶口秋夏水平洲一雨稍成滯衆山皆合流我¶
來閑飲馬誰謂不容舟無數盤陀石衝波回萬牛¶
<pb:KR4e0007_WYG_005-15a>¶
　　　嶧山(在鄒陽/縣南)¶
言從邾子國行過嶧易山地迥烟霞古天低紫翠殷紀¶
城人已去遼海鶴應還聞道秦碑在顚崖老樹間¶
　　　嶧州(古鄒/子國)¶
世亂遭多難斯民苦屢遷山圍鄒子國草上漢儒阡王¶
事催歸日寒天逢暮年二疏遺廟在不得久周旋¶
　　　滕州(自曲阜魯國至邾子國滕國薛/國山川相望不逺二百餘里)¶
有周開列國聨絡太行東控制三邊外遨逰數日中山¶
<pb:KR4e0007_WYG_005-15b>¶
川存古迹草木尚遺風予亦東之楚長歌意氣雄¶
　　　梁城道中¶
平原遺巨壘云是古梁城樹木童童出䲭鳶帖帖鳴澄¶
空來急吹何處委芳英往事隨流水凄然傷我情¶
　　　桃源郭外¶
驅車大隄上四顧多草萊嚴吹崇朝止層凌蔽岸來行¶
行思古道故故立荒臺滿目皆陳跡聊将濁酒開¶
　　　過澠池憫旱¶
<pb:KR4e0007_WYG_005-16a>¶
風沙撲面吹疲馬厭行遲迢遞經函谷﨑嶇上澠池遺¶
民遭喪亂久旱轉流移不有甘霖降何能脫死危¶
　　　望嵩山¶
鞏洛縱逰觀嵩山勢鬱盤三呼開澒洞四岳壮維翰松¶
偃彤霞古雲凝紫盖團應當作霖雨沾足救時難¶
　　　過鼎湖得雨(南陜久旱御香/一至甘霖大降)¶
好雨來天闕層雲覆鼎湖九農承厚澤四海慰來蘇豐¶
稔行将見炎蒸坐覺無老夫殊有喜狂舞動三呼¶
<pb:KR4e0007_WYG_005-16b>¶
　　　贈張主事闗中講究運道回¶
闗中兵旱久黎庶竄亡多重感朝廷徳頻煩使者過舟¶
車資餽餉田野動謳歌寄語諸朋達遐方在撫摩¶
　　　嶺南喜得家書¶
稽首開書札傾心想面顔一官居嶺徼萬里别鄉闗最¶
喜慈親健都忘兩鬢斑尤聞小兒女日日望回還¶
　　　登海角亭¶
海角固云逺人生罕見聞一亭開澒洞四壁動塵氛月¶
<pb:KR4e0007_WYG_005-17a>¶
暗魚龍伏天晴島嶼分比來舒老眼浩蕩氣淩雲¶
　¶
　¶
　¶
　¶
　¶
　¶
　¶
<pb:KR4e0007_WYG_005-17b>¶
　¶
　¶
　¶
　¶
　¶
　¶
　¶
　鳳池吟稿巻五¶
